Gandalf és a thömbök

Gandalf a törpökkel és Bilbóval újabb kincs-keresésre indul. Útjuk első felén át kell keljenek egy dimbes-dombos tájon.
Folyamatosan egy irányba haladnak, hol dombra fel, hol völgybe le.

Útjukat az alábbi tömb reprezentálja, a tömb egyes értékei az egymás után következő dombok magasságai.
{100, 430, 380, 230, 310, 225, 213, 178, 202, 30, 110}

Gandalf szereti a magas dombokat, mert onnan jó a kilátás.

1. feladat

Segíts Gandalfnak megtalálni a legmagasabb dombot! Írj metódust, ami megkeresi egy tömb legnagyobb elemét!
------------------------------

2. feladat

Gandalf nem csak azt szeretné tudni, hogy mi az út legmagasabb pontja, hanem útja minden pontján szeretné tudni, hogy a
még előtte álló útvonalon mi lesz a legmagasabb domb, amit érint (beleértve azt a pontot is, ahol épp most áll).

Írj metódust, ami válaszol Gandalf kérdésére, vagyis egy tömb bármely eleménél képes megmondani, hogy melyik lesz a
következő legnagyobb elem (beleértve önmagát is).
Pl.
{3, 14, 6, 10, 5, 7}
az 1. indexen „állva” az 1. index eleme a legnagyobb (14)
a 2. indexen „állva” a 3. index eleme a legnagyobb (10)
a 4. indexen „állva” az 5. index eleme a legnagyobb (7)
------------------------------------------

3. feladat

A dombokon átkelve vándoraink megérkeztek Gundabad hegyéhez. A barlang bejáratához egy meglehetősen viharverte függőhíd
vezetett. Gandalf úgy tippelte, hogy a híd maximum 150 kg-t bír el. Gandalf éppenséggel tud lebegni és lebegtetni is, a
törpök azonban köztudomásúlag utálják a repülést. Egy törpként kijelentették, hogy ők bizony inkább vágnák le a
szakállukat, mintsem hogy bárki is megreptesse őket. Szolidaritásból Gandalf sem repült, hanem közösen úgy határoztak,
hogy súly szerint sorba állnak, és először a legkönnyebb és a legnehezebb megy át, utána a második legkönnyebb és a
második legnehezebb és így tovább. Ha valamelyik pár nehezebb 150 kg-nál, akkor ők egyesével mennek át. Egy személy, ill.
 egy pár 5 perc alatt kelt át a hídon. Hány percig tartott a teljes átkelés?

Írj programot, ami válaszol a kérdésre! A tömbök (és Gandalf) súlyát az alábbi törp tartalmazza:
{84, 83, 82, 76, 61, 70, 58, 67, 72, 85}
------------------------------

4. feladat

A függőhídon való sikeres átkelés után hőseink végre megérkeztek Zahar barlangjainak bejáratához. A bejáratot egy 4 méter
 magas acél ajtó védte. Tökéletes törp munka volt: résnek, repedésnek nyoma sem volt rajta. A törpök szerencsére tudták,
 hogy hogyan nyílik, az ajtó – a legtetején volt egy retesz, abba kellett beilleszteni a magukkal hozott kulcsot. Létrát
 azonban elfelejtettek hozni, és visszafordulni sem nagyon volt kedvük. Ezért elhatározták, hogy egymás vállára állnak.
 A biztonság kedvéért úgy döntöttek, egy törp (vagy egy varázsló) csak akkor állhat rá a másik vállára, ha könnyebb is
 és alacsonyabb is nála. Sikerült így elérniük a 4 méter magasan lévő reteszt?

Írj metódus, ami ismerve az egyes személyek súlyát és magasságát, megadja, hogy mi az a legmagasabb torony, amit ezek a
személyek alkothatnak, ha egymás vállára állnak, feltéve hogy valakinek a vállára csak olyan valaki állhat, aki
alacsonyabb is és könnyebb is nála!
A törpök (és Gandalf) súlya és magassága az alábbiak: (az első szám a súly, a második a magasság)
{{84, 144}, {83, 130}, {82, 138}, {76, 135}, {61, 128}, {70, 130}, {58, 120}, {67, 125}, {72, 130}, {85, 110}}

Megj.: a feladat nem triviális, ha elakadsz vele, itt találhatsz némi segítséget:
https://www.geeksforgeeks.org/longest-monotonically-increasing-subsequence-size-n-log-n/
------------------------------

5. feladat

Miután sikeresen bejutottak a barlangba, megtámadta őket egy démon... Míg Gandalf a démonnal viaskodott, feltűnt egy
troll, és a törpökre támadt. A trollok reflexei nem túl jók, ezért valójában könnyű őket legyőzni, viszont az egyedüli
sebezhető pontjuk a nyakuk. A törpöknek már nincs több nyila, ezért csak úgy tudják legyőzni a trollt, ha egy törp egy
másik vállára áll. Kérdés hogy két törp együtt vajon van-e olyan magas mint a troll?

Írj programot, ami válaszol erre a kérdésre. A törpök magasságait egy tömb tartamazza, a troll magasságát pedig egy int
változó. Kérdés, hogy van-e a tömbnek két olyan eleme, amik együtt legalább akkorák mint a troll magassága.
A törpök magasságai: { 130, 138, 135, 128, 130, 120, 125, 130, 110}.
A troll magassága: 270.
------------------------------

6. feladat

Miután Gandalf és a törpök sikeresen megküzdöttek a démonnal és a trollal, egy tágas terembe értek. A teremből 100 alagút
 vezetett tovább, a terem közepén pedig egy kő volt.  A kövön az alábbi feliratot olvasták:
“obbnagy intm incharm sé ím!pr enjM eb a ebblegkis ámúsz tónaj nekmely ámasz ”.
A kő alján az aláírás: Peredhel Quendi 3-> 8<-.

Gandalf elmesélte, hogy ismerte Peredhel Quendit, aki egy fél-elf volt, és imádta a szójátékokat, szó-fejtörőket.
Egyik kedvenc játéka volt, hogy pl. ahelyett, hogy “Üdvözöllek Gandalf, jó hogy újra látlak” azt mondta, hogy “látlak
Üdvözöllek Gandalf, jó hogy újra”.

Írj metódust, ami egy Stringeket tartalmazó tömb összes elemét ciklikusan jobbra csúsztatja eggyel! A ciklikusság azt
jelenti, hogy a tömb utolsó elemét az első helyre rakd!
------------------------------

7. feladat

Később Peredhel Quendi tovább fejlesztette ezt a játékot, nemcsak egyszer, hanem sokszor jobbra csúsztatott mondatokban
beszélt. Pl. azt mondta: “hogy újra látlak Üdvözöllek Gandalf, jó”.

Általánosítsd az előző feladatot úgy, hogy ne csak eggyel jobbra, hanem akárhánnyal jobbra is tudd csúsztatni az elemeket.
 metódus paraméterként kapja meg az is, hogy hánnyal kell jobbra csúsztatni az elemeket!
------------------------------

8. feladat

A fél-elf utolsó éveiben (akkoriban már elmúlt 400 éves) egészen érthetetlen módon kezdett beszélni. Gandalf akkoriban
nem tulajdonított ennek nagy jelentőséget, de most utólag némi töprengés után rájött, hogy barátja ekkoriban már nem
csak a mondatokat, hanem a szavakat is „shiftelte”.

Írj metódust, ami egy String karaktereit csúsztatja jobbra valahányszor.
------------------------------

9. feladat

Rövid, ám annál elmélyültebb törprengés után Gandalf arra jutott, hogy a terem közepén álló kő feliratát az alábbi módon
 kell értelezni: Peredhel Quendi eredeti üzenetének minden egyes szavát karakterenként jobbra shiftelte háromszor, majd
 az üzenet szavait shiftelte balra nyolcszor.

Írj programot, ami visszafejti Peredhel Quendi eredeti üzenetét ("obbnagy intm incharm sé ím!pr enjM eb a ebblegkis ámúsz
 tónaj nekmely ámasz "), azaz először ciklikusan jobbra shifteli az üzenet szavait 8-szor, majd az egyes szavak
 karaktereit balra shifteli háromszor!
------------------------------

10. feladat

Ha kész vagy, a megfejtett üzenet alapján írj programot, ami elárulja, hogy merre kell tovább menni! (Azaz „hajtsd végre”
 a megfejtett üzenet utasítását!)

És a kaland folytatódik…
